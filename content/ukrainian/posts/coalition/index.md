---
title: "Що таке коаліція?"
date: 2023-02-21T17:58:36+02:00
slug: "coalition"
home: true
image: cover.png
vertical: cover.png
author: ivan_danyliuk
summary: Що таке коаліція? Для чого створюють коаліції? Які перші кроки коаліції?
tags:
 - eusport101
---


## Що таке коаліція?

Слово "коаліція" знайоме багатьом як об'єднання політичних партій. Проте воно має ширший сенс і означає об'єднання групи людей, організацій, спільнот чи державних агенств, які домовляються співпрацювати задля досягнення спільної мети. Це об'єднання може бути як короткостроковим, так і довгостроковим, місцевим, національним чи міжнародним, з дуже чітко окресленою або загальною метою.

## Для чого створюють коаліції??

Є багато причин об'єднання організацій у коаліцію. Найчастішою причиною є усвідомлення, що **разом можна досягти більше, ніж самотужки**. Чим складніша проблема, тим більше ресурсів, досвіду, знань та зв'язків необхідно, щоб її вирішити. Кожен з партнерів матиме трохи різні погляди на проблему, тож лише залучивши всіх разом до її вирішення, можливо розробити та втілити потужну, інновативну та інклюзивну стратегію, яка може дійсно спрацювати.

Кожна з організацій може мати свої погляди та інтереси у вирішенні проблеми, не до кінця знаючи погляди та інтереси інших. Або намагатись самотужки зробити те, що інші теж намагаються зробити самотужки. Або мати схожу мету, проте намагатись дійти до неї методами, які конфліктують одне з одним. Або вважати, що проблема належить лише цій організації і її вирішення належить тільки їй. Коаліція має шанс вирішити ці неефективності і спрямувати ресурси та кроки в єдиному напрямку, що збільшує шанс вирішення проблеми.

## Які характеристики успішних коаліцій?
Проте недостатньо просто зібратись разом. Коаліція - це не просто діалог, а планова та системна робота у спільному напрямку, інколи конфліктуючих сторін. Найбільш ефективні коаліції мають такі складові:

 - **Чітке бачення та місію** - сформульоване та визначене бачення, яке поділяють всі члени коаліції є критичним для успіїу.
 - **План дій** - успішні коаліції мають чіткий план дій, як саме досягти своєї місії.
 - **Документація та зворотній зв'язок** - коаліції повинні ретельно документувати свій прогрес та регулярно звітувати всім своїм членам.
 - **Підтримка** – успішні коаліції вміють визнавати, коли їм потрібна підтримка ззовні від консультантів, зовнішніх фасілітаторів та організацій, що працюють в схожих напрямках.
 - **Ресурси** - коаліції потребуть ресурсів, щоб досягати своїх цілей. Завчасне планування та пошук ресурсів є важливим для успіху.
 - **Фокус на результаті** - успішні коаліції не втрачають фокус на тому, що найважливіше для неї - досягнення своєї місії.

## Які перші кроки коаліції?

Чекліст для створення коаліції:

1. Проаналізувати, чи коаліція - це, взагалі, шлях до вирішення проблеми?
2. Ідентифікувати та проаналізувати стейкголдерів - кого найбільше зачіпає проблема, яку вирішує коаліція?
3. Залучення членів коаліції - поширення інформації про коаліцію та запрошення до приєднання максимальної кількості стейкголдерів.
4. Первинна зустріч коаліції - знайомство членів, синхронізація та формування спільного бачення та плану дій
5. Формування структури та правил прийняття рішень в коаліції. Планування регулярних зустрічей та робочих груп всередині коаліції. 

## Що почитати, щоб дізнатися більше про побудову коаліцій?

Корисні ресурси:
 - Підручних з побудови коаліцій від OБСЄ - https://www.osce.org/odihr/385017
 - Coalition Building I: Starting a Coalition -  https://www.ctb.ku.edu/en/table-of-contents/assessment/promotion-strategies/start-a-coaltion/main
